\documentclass[main.tex]{subfiles}

\begin{document}
\nocite{*}

\chapter{Slučajni procesi u neprekidnom vremenu} \label{ch:sp}
\section{Osnovni pojmovi} \label{sec:sp-osnovni}
Slučajni proces je indeksirana familija slučajnih veličina \( \left\{ X_t \st t \in T \right\} \) na istom vjerojatnosnom prostoru
gdje je \( T \) neki indeksni skup. On može biti diskretan (npr.\ \( T = \N \) ili \( T = \Z \))
ili neprekidan (npr.\ \( T = \R \) ili \( T = \left[ 0, \infty \right\rangle  \)). Budući da o
elementima \( T \) često razmišljamo kao o vremenskim trenucima, govorimo o procesu u diskretnom
ili u neprekidnom vremenu.
U kontekstu ovog rada podrazumijevamo \( T = \left[ 0,\infty \right\rangle \) i koristimo skraćenu notaciju
\( \left\{ X_t \right\} \).

Razlikujemo proces od realizacije
\( t \mapsto X_t(\omega) \) za fiksni \( \omega \in \Omega \)
koju još zovemo \emph{trajektorijom}. Nadalje, kažemo da je slučajni proces \( \left\{ X_t \right\} \) \emph{modifikacija} procesa
\( \left\{ Y_t \right\} \) ako je \( \P(X_t = Y_t) = 1 \) za sve \( t \in \left[ 0,\infty \right\rangle \). Primijetimo razliku u odnosu
na jači uvjet \( \P(X_t = Y_t,\ \forall t \in \left[ 0,\infty \right\rangle) = 1 \) kada procese više načelno ne razlikujemo.
Jednakost dvaju procesa po distribuciji, s oznakom \( \{ X_t \} \jpod \{ Y_t \}\), znači jednakost svih konačnodimenzionalnih distribucija.

Slučajne procese obično promatramo preko konačnodimenzionalnih funkcija distribucije
slučajnih vektora \( (X_{t_1},\ldots,X_{t_n}) \) (\( t_k \in T \)), koje zadovoljavaju tzv.\ uvjete suglasnosti Kolmogorova.
Dva su važna rezultata koja to opravdaju --- teorem Kolmogorova (v.~\cite[tm.~9.6]{sarapa}, alternativa sa suglasnim mjerama~\cite[tm.~1.8]{sato}) koji tvrdi
da suglasna familija konačnodimenzionalnih distribucija inducira je\-din\-stve\-nu vjerojatnosnu mjeru na \( \sigma \)-algebri generiranoj cilindrima
i drugi teorem (v.~\cite[tm.~9.7]{sarapa}) koji tvrdi da se za takvu familiju uvijek može konstruirati
slučajni proces (odn.\ vjerojatnosni prostor) s upravo tim konačnodimenzionalnim distribucijama. Stoga nam, kao i obično,
nije bitan vjerojatnosni prostor u kojem se nalazimo.

Sada ćemo definirati \levy jeve procese, jednu od najznamenitijih klasa slučajnih procesa. Uvest ćemo Poissonov proces
i Brownovo gibanje kao poznate primjere. Pokazat ćemo i vrlo blisku vezu \levy jevih procesa i beskonačno djeljivih distribucija (definiranih u odjeljku~\ref{sec:sp-bdd}), koja
je potrebna za naš dokaz da Brownovo gibanje postoji. Nakon toga ćemo skrenuti pažnju na teoriju samosličnih procesa i uvesti
frakcionalno Brownovo gibanje kao generalizaciju u poglavlju~\ref{chapter-gl}. Prije te definicije, uvedimo još jedan osnovni pojam.

\begin{definicija}
	Slučajni proces \( \left\{ X_t \right\} \) je \emph{stohastički neprekidan} ili \emph{neprekidan po vjerojatnosti} ako vrijedi
	\begin{equation} \label{def:stohnep}
		\lim\limits_{s \rightarrow t} \P (\abs{X_s - X_t} > \varepsilon)  = 0,
	\end{equation}
	za svaki \( t \ge 0 \) i \( \varepsilon > 0 \).
\end{definicija}

\begin{definicija}
	Slučajni proces \( \left\{ X_t \right\} \) u \( \R^d \) je \emph{\levy jev} ako vrijede uvjeti:
	\begin{enumerate}[label=(\roman*)]
		\item \( X_0 = 0 \) g.s.,
		\item \( \left\{ X_t \right\} \) je stohastički neprekidan,
		\item varijable \( X_{t_0}, X_{t_1}-X_{t_0}, \ldots ,X_{t_n}-X_{t_{n-1}} \) su nezavisne za sve \( n \ge 1 \) i \(0 \le t_1 < t_2 < \cdots < t_n \) (nezavisnost prirasta),
		\item distribucija varijable \( X_{s+t}-X_s \) ne ovisi o \( s \) (stacionarnost prirasta), \label{stacink}
		\item Postoji \( \Omega_0 \in \mathcal F \) takav da je \( \P(\Omega_0) = 1 \) te za svaki \( \omega \in \Omega_0 \) vrijedi da je trajektorija
		      \( t \mapsto X_t(\omega) \) \cadlag\footnote{\cadlag, od fr.\ \textit{continue à droite, limite à gauche}, označava funkciju koja je na cijeloj domeni neprekidna zdesna s limesima slijeva}. \label{cadlag}
	\end{enumerate}
	Nadalje, ako ne vrijedi~\ref{stacink} kažemo da je proces \emph{aditivan}. Ako ne vrijedi~\ref{cadlag} tada kažemo da je proces \emph{\levy jev po distribuciji} odn.\
	\emph{aditivan po distribuciji}.
\end{definicija}

\section{Poissonov proces}\label{sec:sp-poisson}
U ovom odjeljku uvodimo Poissonov proces kao primjer \levy jevog procesa. Intuitivno, taj proces mjeri broj događaja koji su se dogodili do
trenutka \( t \), pri čemu su duljine intervala između uzastopnih događaja distribuirane eksponencijalno. Pritom, eksponencijalnu distribuciju karakterizira
tzv.\ gubitak pamćenja. Poissonov proces uvest ćemo kao \levy jev proces s dodatnim svojstvom da je \( X_t \sim \mathrm P(\lambda t) \), a onda konstrukcijom
dokazati da takav proces zaista postoji. Kasnije ćemo pokazati da je moguće na taj način odrediti \levy jev proces i kad se Poissonova distribucija zamijeni
bilo kojom beskonačno djeljivom distribucijom.

\begin{definicija} \label{def:poisson}
	Slučajni proces \( \left\{ X_t \right\} \) na \( \R \) je \emph{Poissonov proces s parametrom \( \lambda > 0\)} ako je \levy jev i ako
	\begin{equation} \label{eq:poispois}
		X_t \sim \mathrm{P}(\lambda t), \quad t > 0.
	\end{equation}
\end{definicija}

\begin{teorem}
	Neka je \( (W_n)_{n \ge 0} \) slučajna šetnja na \( \R \) definirana na vjerojatnosnom prostoru
	\( (\Omega, \mathcal F, \P) \), takva da \( T_n = W_n - W_{n-1} \) ima eksponencijalnu distribuciju
	s parametrom \( \lambda > 0 \). Definiramo
	\begin{equation}\label{eq:poiscons}
		X_t(\omega) = n \iff W_n(\omega) \le t < W_{n+1}(\omega), \quad \omega \in \Omega.
	\end{equation}
	Tada je \( \left\{ X_t \right\} \) Poissonov proces s parametrom \( \lambda \).
\end{teorem}

\begin{proof}
	Ustanovimo prvo da \( W_n \sim \Gamma(n, \lambda) \). Naime, \( T_n \sim \mathrm{Exp}(\lambda) \equiv \Gamma(1, \lambda) \) i
	\( W_n = \sum_{j=1}^n T_j \) pa tvrdnja slijedi po poznatoj lemi o zbroju nezavisnih \( \Gamma \)-distribuiranih varijabli\footnote{zbroj
		je \( \Gamma \)-distribuiran, a prvi parametar (parametar oblika) je zbroj prvih parametara sumanada}. Sada slijedi \( \P(W_n \le t) \rightarrow 0,\ n \ub \), što se
	može dobiti i iz
	\[
		\P(W_n \le t) \le \P(T_1 \le t, T_2 \le t, \ldots, T_n \le t) = \left[ \P(T_1 \le t) \right]^n \rightarrow 0, \textquotestraightdblbase n \ub.
	\]
	Slijedi da je svaka \( X_t \) g.s.\ dobro definirana preko~\eqref{eq:poiscons}. Da je \( \left\{ X_t \right\} \) stohastički neprekidan
	s \cadlag \ trajektorijama i \( X_0 = 0 \) g.s.\ je trivijalno. Preostaje dokazati~\eqref{eq:poispois} i da su prirasti stacionarni i nezavisni.

	Prvo se dobije iz
	\begin{align}
		\P(X_t = n) & = \P(W_n \le t < W_n + T_{n+1}) =
		\int_{\R^2} 1_{\left\{ (u, v) \in \R^2 \st 0 \le u \le t < u+v \right\}}(x,y) \D \P_{(W_n, T_{n+1})} \\ &= \frac{\lambda^{n+1}}{(n-1)!} \int_0^t x^{n-1}e^{-\lambda x} \int_{t-x}^\infty e^{-\lambda y} \D y \D x
		= \frac{(\lambda t)^n}{n!}e^{-\lambda t},
	\end{align}
	pri čemu koristimo nezavisnost varijabli \( W_n \) i \( T_{n+1} \) za prelazak na njihove gustoće.

	Sličnim izravnim računom možemo dobiti i
	\begin{equation} \label{eq:poiswnuzxt}
		\P(W_{n+1} > t + s \given X_t = n) = e^{-cs} = \P(T_1 > s), \quad t > 0, s \ge 0, n \ge 0.
	\end{equation}
	Pomoću toga možemo dobiti da \( (W_{n+1} - t, T_{n+2}, \ldots, T_{n+m}) \) uz dano \( X_t = n \)
	ima jednaku distribuciju kao i \( (T_1, T_2, \ldots, T_m) \). Vrijedi:
	\begin{align}
		\P & (W_{n+1} -t > s_1 , T_{n+2} > s_2, \ldots, T_{n+m} > s_m \given X_t = n)         \\
		   & =\P(W_n \le t, W_{n+1} -t > s_1, T_{n+2} > s_2, \ldots, T_{n+m} > s_m)/\P(X_t=n) \\
		   & =\P(W_n \le t, W_{n+1} -t > s_1)\P(T_{n+2}>s_2,\ldots,T_{n+m}>s_m)/\P(X_t=n)     \\
		   & =\P(W_{n+1} -t>s_1 \given X_t = n)\P(T_{n+2}>s_2,\ldots,T_{n+m}>s_m)             \\
		   & =\P(T_1>s_1)\P(T_2>s_2,\ldots,T_m>s_m)                                           \\
		   & =\P(T_1>s_1,T_2>s_2,\ldots,T_m>s_m). \label{eq:poisuvj}
	\end{align}
	To nam zatim daje
	\begin{equation}
		\begin{aligned} \label{eq:poislema}
			\P & (W_{n+m} \le t+s < W_{n+m+1} \given X_t = n)                                                   \\
			   & =\P((W_{n+1}-t)+T_{n+2} + \cdots + T_{n+m} \le s < (W_{n+1}-t) + T_{n+2} + \cdots + T_{n+m+1}) \\
			   & \stackrell{\eqref{eq:poisuvj}}= \P(T_1+\cdots+T_m \le s < T_1+\cdots+T_m+T_{m+1})
			= \P(W_m \le s < W_{m+1}) = \P(X_s=m).
		\end{aligned}
	\end{equation}
	Sada stacionarnost prirasta slijedi sumiranjem po \( n \ge 0 \) jednakosti:
	\begin{equation}
		\begin{aligned}
			\P & (X_{t+s}-X_t =  m, X_t=n) = \P(X_{t+s}=n+m, X_t=n)                              \\
			   & = \P(X_t=n)\P(W_{n+m} \le t+s < W_{n+m+1} \given X_t = n) = \P(X_t=n)\P(X_s=m).
		\end{aligned}
	\end{equation}

	Nezavisnost prirasta slijedi iz
	\begin{equation}
		\begin{aligned}
			\P & (X_{t_0}=n_0, X_{t_1}- X_{t_0} = n_1, \ldots, X_{t_k}-X_{t_{k-1}} = n_k)                                \\
			   & =\P(X_{t_0} = n_0, X_{t_1}=n_0+n_1, \ldots, X_{t_k} = n_0+\cdots+n_k \given X_{t_0}=n_0)\P(X_{t_0}=n_0) \\
			   & =\P(X_{t_1-t_0}=n_1,\ldots,X_{t_k-t_0}=n_1+\cdots+n_k)\P(X_{t_0}=n_0)
		\end{aligned}
	\end{equation}
	gdje druga jednakost slijedi primjenom iste ideje kao u dokazu stacionarnosti. Dokaz se završi indukcijom.
\end{proof}

\section{Brownovo gibanje}\label{sec:sp-brown}
Sada na slični način uvodimo Brownovo gibanje.

\begin{definicija} \label{def:brown}
	Slučajni proces \( \left\{ X_t \right\} \) u \( \R^d \) je \emph{Brownovo gibanje} (ili \emph{Wienerov proces}) ako je \levy jev i ako
	\begin{enumerate}[label=(\roman*)]
		\item \( X_t \sim \mathrm N(0, tI) \) i \label{enum:browndef1}
		\item postoji \( \Omega_0 \in \mathcal F \) takav da je \( \P(\Omega_0)=1 \) i \( \omega \in \Omega_0 \) povlači da je trajektorija \( t \mapsto X_t(\omega) \) neprekidna. \label{enum:browndef2}
	\end{enumerate}
\end{definicija}

Ovime nismo dokazali da takav proces postoji, što ćemo ostaviti za kasnije. Dana svojstva su nam dovoljna da dokažemo nekoliko osnovnih rezultata
o Brownovom gibanju. Dokazat ćemo par nama najznačajnijih rezultata, a drugi se mogu naći u~\cite[\textsection 5]{sato}. Spomenimo još kako je svojstvo~\ref{enum:browndef1}
skupa s \levy jevosti dovoljno za~\ref{enum:browndef2} po teoremu~\ref{tm:aditgauss}.

Prvo ćemo dokazati da Brownovo gibanje zadržava istu distribuciju pri širenju u vremenu i odgovarajućem širenju u prostoru. To svojstvo ćemo kasnije zvati
\emph{samosličnost}.

\begin{teorem} \label{tm:brown-samoslicnost}
	Neka je \( \left\{ X_t \right\} \) Brownovo gibanje u \( \R^d \). Tada je \( \left\{ c^{-1/2}X_{ct} \right\} \) također Brownovo gibanje
	u \( \R^d \) za svaki \( c > 0 \).
\end{teorem}

\begin{proof}
	Neka je \( Y_t = c^{-1/2}X_{ct} \). Odmah slijedi \( Y \sim \mathrm N(0, tI) \). Stohastička neprekidnost, g.s.\ neprekidnost trajektorija i nezavinost
	prirasta lako se svedu na isto za \( \left\{ X_t \right\} \).

	Stacionarnost prirasta također --- neka \( 0 \le s < t \) pa \[ Y_t - Y_s = c^{-1/2}\left( X_{ct} - X_{cs} \right) \jpod c^{-1/2}X_{ct-cs} \jpod Y_{t-s}. \]
\end{proof}

Sada ćemo dokazati da u jednoj dimenziji g.s.\ vrijede dva inače neuobičajena svojstva --- nigdje-monotonost i nigdje-diferencijabilnost.\footnote{ustvari je dovoljno dokazati nigdje-diferencijabilnost;
	Lebesgueov teorem o diferencijabilnosti monotonih funkcija govori da je svaka neprekidna monotona funkcija diferencijabilna g.s., v.~\cite[remark~5.10]{sato} za još dovoljnih uvjeta}

\begin{teorem} \label{tm:brown-nemonotonost}
	Neka je \( \left\{ X_t \right\} \) Brownovo gibanje u \( \R \). Gotovo sigurno je \( t \mapsto X_t(\omega) \) nigdje-monotona, tj.\
	postoji \( \Omega_1 \in \mathcal F \) takav da \( \P(\Omega_1)=1 \) i \( \omega \in \Omega_1 \) povlači da \( t \mapsto X_t(\omega) \)
	nije monotona niti na jednom segmentu.
\end{teorem}

\begin{proof}
	Bez smanjenja općenitosti dokazujemo samo nigdje-rastućost na segmentu\footnote{to možemo jer svaki segment \( \left[ a,b \right] \) možemo smanjiti na \( \left[ a',b' \right] \) gdje \( a',b'\in\Q \) i onda \enquote{ukupni} \( \Omega_1 \) dobiti kao prebrojivi presjek \enquote{lokalnih}} \( \left[ a,b \right] \subset \left[ 0,\infty \right\rangle \). Neka je još \( n \ge 2 \) proizvoljan i \( \Omega_0 \) iz definicije~\ref{def:brown}.
	Definiramo
	\begin{equation}
		A = \left\{ \omega \in \Omega_0 \st t \mapsto X_t(\omega) \mathrm{\ ne \ opada \ na } \left[ a,b \right] \right\}
	\end{equation}
	i zatim ekvidistantnu particiju segmenta \( \left[ a,b \right] \) s \( t_k = a + \frac{b-a}n \cdot k \), \( 0 \le k \le n  \) te
	\begin{equation}
		A_n = \left\{ \omega \in \Omega_0 \st X_{t_0}(\omega) \le X_{t_1}(\omega) \le \cdots \le X_{t_n}(\omega) \right\} \in \mathcal F.
	\end{equation}
	Očito \( A \subset A_n \) i
	% Kada bismo znali \( A \in \mathcal F \) bi bilo i \( \P(A) \le P(A_n) \) pri čemu zbog nezavisnosti prirasta
	\begin{align}
		\P(A_n) & \le \P\left(\bigcap_{k=1}^n \left\{ X_{t_k} - X_{t_{k-1}} \ge 0  \right\} \right) \\
		        & = \prod_{k=1}^n P(X_{t_k} - X_{t_{k-1}} \ge 0) = 2^{-n} \un, \quad n \ub
	\end{align}
	pa možemo odabrati
	\[
		\Omega_1 = \bigcup_{n=1}^\infty A_n^c \in \mathcal F.
	\]
	% pa i \( \P(A) = 0 \) tj.\ možemo staviti \( \Omega_1 = A^c \). Da je \( A \in \mathcal F \) dobijemo jer
\end{proof}


\begin{komentar}
	Štoviše, vrijedi
	\begin{equation}
		A = \bigcap_{n=1}^{\infty} A_n \in \mathcal F.
	\end{equation}
	Inkluzija \( \subseteq \) je očita. Za \( \supseteq \) pretpostavimo \( \omega \in \cap_n A_n \setminus A \). Tada postoje \( a \le s < t \le b \) takvi da \( X_s(\omega) - X_t(\omega) > \varepsilon \) za neki \( \varepsilon > 0 \). Jer je skup
	\[ \Delta = \bigcup_{n=1}^\infty \Delta_n, \quad \Delta_n = \left\{ a + \frac{b-a}n \cdot k \st 0 \le k \le n \right\}   \]
	gust u \( \left[ a,b \right] \) i zbog neprekidnosti trajektorije postoje \( n \) i \( s', t' \in \Delta_n \)
	takvi da \( X_{s'}(\omega) - X_{t'}(\omega) > \varepsilon/2  \). Time smo došli do kontradikcije jer \( \omega \not \in A_n \).
\end{komentar}


\begin{teorem}
	Neka je \( \left\{ X_t \right\} \) Brownovo gibanje u \( \R \). Gotovo sigurno je \( t \mapsto X_t(\omega) \) nigdje-diferencijabilna, tj.\
	postoji \( \Omega_1 \in \mathcal F \) takav da \( \P(\Omega_1)=1 \) i \( \omega \in \Omega_1 \) povlači da \( t \mapsto X_t(\omega) \)
	nije diferencijabilna niti u jednoj točki \( t \in \left[ 0, \infty \right\rangle \).
\end{teorem}

\begin{proof}
	Slično kao u prošlom dokazu, ograničimo se na pitanje diferencijabilnosti u nekom
	\( t \in \left[ 0, N \right] \) gdje \( N \in \N \). Stavimo
	\[ A = \left\{ \omega \in \Omega \st t \mapsto X_t(\omega)\mathrm{\ je \ diferencijabilna \ u\ nekom \  } s \in \left[ 0, N \right] \right\}  \]
	i za \( M, n \in \N \)
	\begin{equation} \label{eq:brownndif-defAn}
		\begin{aligned}
			A_{n, M} = \bigl\{ \omega \in \Omega \st (\exists s \in [ 0, N(1 - 1/n) ]) & (\abs{t-s} \le 2N/n \\  & \implies \abs{X_t(\omega) - X_s(\omega)} \le M\abs{t-s}) \bigr\}.
		\end{aligned}
	\end{equation}
	Lako se pokaže
	\[
		A \subseteq \bigcup_{M=1}^\infty \bigcup_{n=1}^\infty A_{n, M}.
	\]

	Fiksiramo \( M \in \N \) i stavimo \( A_n=A_{n,M} \). Nadalje uvedimo mrežu \( t_k = \frac{Nk}n \), \( 0\le k\le n \) i definiramo slučajne varijable\footnote{za \( k=0 \) maknemo prvi element skupa}
	\begin{equation}
		Y_{n, k} = \max \left\{ \abs{X_{t_k} - X_{t_{k-1}}}, \abs{X_{t_{k+1}}-X_{t_k}}, \abs{X_{t_{k+2}}- X_{t_{k+1}}}  \right\}, \quad 0 \le k \le n-2.
	\end{equation}
	Definiramo još događaje
	\begin{equation}
		B_n = \bigcup_{k=0}^{n-2} \left\{ Y_{n,k} \le 4MN/n \right\}.
	\end{equation}
	Neka je \( \omega \in A_n \) i \( s \) iz~\eqref{eq:brownndif-defAn}. Lako se pokaže da je \( \omega \in \left\{ Y_{n,k} \le 4MN/n \right\} \) gdje je \( k \) takav da \( s \) nije udaljen ni od kojeg ruba segmenta
	\( \left[ t_{k-1}, t_{k+2} \right] \) za više od \( 2N/n \). Dakle, \( A_n \subseteq B_n \).

	Uvedimo oznaku \( a_n = \P\left(\abs{X_{N/n}} \le 4MN/n \right) \). Pomoću stacionarnosti i nezavisnosti prirasta dobivamo
	\begin{align}
		\P(B_n) & \le \sum_{k=0}^{n-2} \P(Y_{n, k} \le 4MN/n) = \P(Y_{n, 0}) + \sum_{k=1}^{n-2} \P(Y_{n, k}) \\
		        & =  \P\left(\abs{X_{t_1}-X_{t_0}} \le 4MN/n, \abs{X_{t_2} - X_{t_1}} \le 4MN/n\right) +     \\&+
		\sum_{k=1}^{n-2} \P\left(\bigcap_{\ell=0}^3 \left\{ \abs{X_{t_{k+\ell}} - X_{t_{k+\ell-1}}} \le 4MN/n \right\} \right)
		\\ &= a_n^2 + (n-2)a_n^3.
	\end{align}

	Želimo odozgo ocijeniti \( a_n \). Prvo iz teorema~\ref{tm:brown-samoslicnost} imamo \( X_{N/n} \jpod (N/n)^{1/2} X_1 \). Ako gustoću jedinične normalne distribucija ocijenimo odozgo konstantom, imamo
	\[
		a_n = \P\left(\abs{X_1} \le 4M \left( N/n \right)  ^{1/2}\right) \lesssim \left( \frac Nn \right)^{1/2}.
	\]
	Iz toga slijedi \( \P(B_n) \un \), \( n \ub \) pa i \( \P\left( \liminf_n B_n \right) = 0 \). Tvrdnja teorema slijedi jer
	\[
		\bigcup_{n=1}^\infty A_n = \liminf_{n \ub} A_n \subseteq \liminf_{n \ub} B_n.
	\]
\end{proof}

\end{document}
